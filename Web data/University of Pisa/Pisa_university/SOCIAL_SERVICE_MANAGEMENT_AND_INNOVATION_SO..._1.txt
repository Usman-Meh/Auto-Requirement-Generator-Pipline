Link: https://unipi.coursecatalogue.cineca.it/corsi/2024/11400

contenuto principale
[WTS-LM] GESTIONE E INNOVAZIONE DEI SERVIZI SOCIALI, IMPRENDITORIALITA' SOCIALE E MANAGEMENT DEL TERZO SETTORE
Laurea Magistrale
Info
Piani di studio
Informazioni generali
Durata
2 anni
Ordinamento
2023
stato
Aperto
Crediti
120 CFU
Lingua
Italiano
Classe di laurea
LM-87 - Classe delle lauree magistrali in Servizio sociale e politiche sociali
Accesso
Libero
Dipartimento
DIPARTIMENTO DI SCIENZE POLITICHE
Sito web
https://www.sp.unipi.it/it/didattica/corsi-di-laurea-magistrale/gestione-e-innovazione-dei-servizi-sociali-imprenditorialita-sociale-e-management-del-terzo-settore/
Verifica conoscenze richieste per l'accesso
No
Requisiti di accesso
Conoscenze richieste per l´accesso
Per frequentare proficuamente il corso di Laurea magistrale è necessario, in generale, aver conseguito conoscenze e competenze prevalentemente di ambito sociologico, del servizio sociale, psicologico-sociale, della metodologia delle scienze sociali. E' inoltre necessario conoscer e saper utilizzare la lingua inglese almeno al livello B1 e i principali dispositivi informatici.
Possono accedere coloro che si sono laureati in corsi di laurea triennali afferenti alla classe di laurea L-39 DM 270/04 (cfr. Quadro seguente). Possono accedere subordinatamente alla verifica della personale preparazione, anche laureati in altre classi triennali di studio in possesso dei requisiti curriculari definiti nel regolamento didattico del Corso di studi, in termini di numero di CFU conseguiti in specifici gruppi di settori scientifico disciplinari.
Il regolamento didattico del corso di studi (cfr. Quadro B1 definisce altresì le modalità di verifica della personale preparazione dello studente ai fini dell'ammissione (cfr. Quadro seguente).
Modalità di ammissione
Sono ammessi al corso di laurea magistrale in Gestione e Innovazione dei Servizi Sociali, Imprenditorialità Sociale e Management del Terzo Settore (LM 87), e hanno accesso diretto alla verifica della personale preparazione, coloro che si sono laureati in corsi di laurea triennale afferenti alla classe di laurea L 39 DM 270/04. Sono inoltre ammessi i laureati in classi di laurea triennali, o in classi di laurea quadriennale, magistrali o specialistiche, o coloro con un titolo di studio conseguito all'estero riconosciuto idoneo, a condizione del possesso dei requisiti curriculari di conoscenza di cui ai punti seguenti. Le competenze disciplinari richieste sono definite con riferimento ai Settori scientifico-disciplinari:
SPS/07; n. minimo di crediti richiesti: 12.
SPS/07, SPS/08, SPS/09, SPS/10; n. minimo di crediti richiesti: 12.
MPSI/01, MPSI/04, MPSI/05, MPSI/06; n. minimo di crediti richiesti: 9.
IUS/01, IUS/08, IUS/09, SPS/02, SPS/03; n. minimo di crediti richiesti: 6.
SECS P/01, SECS P/02, SECS P/03, SECS-S/01, SECS-S/04, SECS-S/05; n. minimo di crediti richiesti: 6.
Competenze linguistiche n. minimo di crediti richiesti: 3
Competenze informatiche n. minimo di crediti richiesti: 3
Attestazione di conoscenza di lingua inglese almeno di livello B1 del Quadro comune europeo di riferimento per le lingue del Consiglio d'Europa (siano esse a carattere universitario o conseguite in contesto extrauniversitario e facenti parte dell'elenco delle certificazioni ammesse dal corso di laurea); ricordando che il livello B2 in lingua inglese è necessario per il conseguimento del titolo magistrale per cui, tutti gli studenti non in possesso di un'attestazione di conoscenza della lingua inglese di livello B2 potranno essere ammessi al corso di laurea magistrale se inseriranno nelle future attività a scelta dello studente almeno 3 CFU di abilità linguistiche per il raggiungimento di tale livello B2 previste come corso di Insegnamento a livello avanzato offerto dal CdS (o sostenere test di idoneità al Centro Linguistico dell'Università di Pisa; per maggiori informazioni www.cli.unipi.it).
Attestazione di conoscenza dell'utilizzo degli strumenti informatici (ECDL livello start o superiori, abilità informatiche acquisite in contesto universitario, esami in SSD “INF/” e/o “ING-INF/”).
La verifica della sussistenza dei requisiti curriculari avrà luogo attraverso l'esame della carriera pregressa dello studente da parte del Consiglio di Corso. In caso di mancanza di requisiti curriculari, sarà possibile recuperarli sostenendo esami che non fanno parte del percorso della laurea magistrale e che verranno comunicati con apposita delibera sul portale:
http://ammissionelm.adm.unipi.it/ tramite l'iscrizione a corsi singoli di transizione.
Tali esami devono necessariamente essere sostenuti con esito positivo prima dell'iscrizione, negli appelli ordinari e/o straordinari per cui, a seguito del superamento di tali esami, lo studente potrà ripresentare la domanda di iscrizione al corso.
La verifica dei requisiti di preparazione individuale avverrà attraverso la valutazione della coerenza, nonché della adeguatezza, dei contenuti relativi ai programmi degli esami sostenuti rispetto alle conoscenze di base richieste dai programmi degli insegnamenti in offerta nel CdS magistrale.
In particolare, i contenuti su cui verrà compiuta la valutazione riguarderanno i seguenti temi: storia e deontologia del servizio sociale nel secondo dopoguerra; processi di socializzazione, cultura e integrazione sociale secondo la prospettiva sociologica; tratti del pensiero sociologico contemporaneo; l'ordinamento costituzionale e i suoi riflessi nelle politiche sociali; i sistemi locali di welfare; la psicologia generale, sociale e dello sviluppo.
In caso di valutazione negativa, lo studente si presenterà di fronte alla Commissione Didattica per sostenere un colloquio, successivamente al quale sarà deliberata l'ammissione, la non ammissione o l'ammissione condizionata allo svolgimento di un particolare percorso nell'ambito del corso di laurea magistrale. La non ammissione dovrà essere adeguatamente motivata.
Contatti
Presidente del Corso di Laurea
Antonio Aiello
Email:
antonio.aiello@unipi.it
Referente didattico
Guido Ferrini
Tel.
(+39) 050 2212406
Email:
guido.ferrini@unipi.it
Unità Didattica del Dipartimento di Scienze Politiche:
https://www.sp.unipi.it/it/didattica/segreteria-didattica
Orario di ricevimento:
Telefonico: (+39) 050 2212406/427/432 martedì e giovedì dalle ore 09.30 alle ore 11.00; Online: mercoledì dalle ore 11.00 sulla piattaforma Teams previa prenotazione :
didattica@sp.unipi.it
Valutazioni - Condizione occupazionale - Descrizione del corso
Valutazione studenti
Report dei risultati a.a. 23/24
Valutazione laureandi
Report Almalaurea
Condizione occupazionale
Report Almalaurea
Caratteristiche della prova finale
La prova finale consiste nella redazione, sotto la guida di un docente relatore, di una tesi scritta riguardante una tematica specifica attinente al percorso di studio realizzato nel biennio.
L'elaborato può consistere in:
• un lavoro di ricerca, accurato ed originale, in relazione ad una specifica disciplina affrontata dallo studente nell'ambito del proprio percorso formativo
• un rapporto su un caso di studio o un'esperienza di tirocinio. Il rapporto dovrà prevedere sia un inquadramento generale della problematica affrontata, in ottica mono o multidiscplinare, sia un'analisi empirica finalizzata alla discussione e alla valutazione delle soluzioni specifiche individuate per il caso in oggetto.
• Un'analisi, condotta in modo critico e con l'utilizzo di metodologie e categorie analitiche appropriate, di un settore del percorso formativo svolto dal candidato, preferibilmente in collegamento all'esperienza di tirocinio e alle scelte di approfondimento operate dallo studente.
Attraverso il lavoro relativo alla prova finale lo studente dovrà dimostrare una conoscenza approfondita e una piena maturità di giudizio nei settori che definiscono il profilo professionale scelto. Il documento sarà presentato e discusso di fronte ad una apposita Commissione che esprimerà la propria valutazione tenendo conto di:
• organicità dello schema di ricerca ed eventuale originalità dei risultati conseguiti;
• chiarezza e correttezza nell'esposizione, uso del linguaggio disciplinare;
• completezza dell'apparato bibliografico;
• correttezza e completezza dell'apparato delle note.
Il Corso di Studio in breve
Il corso di studio si basa su un progetto formativo specialistico articolato attorno a un nucleo di insegnamenti del primo anno in cui la formazione di base, comune e a carattere interdisciplinare, mira a fornire agli studenti conoscenze teoriche e metodologiche orientate ad approfondire tre principali aree di apprendimento: ricerca sociale, management del sociale; competenze trasversali. Lo studio delle metodologie della ricerca per i servizi sociali, delle teorie e dei metodi di valutazione dei servizi sociali e dei modelli e dei metodi dell'intervento sociologico e psicosociale, garantisce l'approfondimento e il consolidamento, in termini di contenuti e abilità operative, di competenze proprie della figura del professionista in grado di gestire e coordinare la progettazione, realizzazione e valutazione di interventi sociali. Tali competenze prevedono lo sviluppo di specifiche abilità teorico-metodologiche nell'ambito della modellizzazione del disegno dell'indagine, della costruzione, selezione e/o implementazione di strumenti di ricerca, quali-quantitativi, per la raccolta di dati empirici e loro analisi e interpretazione. L'area del management del sociale è connessa alla programmazione e al management dei servizi sociosanitari per approfondire i principali strumenti di supporto manageriale applicati ai settori socioassistenziali e dell'integrazione sociosanitaria, nonché alla programmazione e alla governance del settore sociosanitario, locale, nazionale ed europea. Tematiche di psicologia sociale contribuiscono a quest'area attraverso approfondimenti metodologici degli interventi di management per il sociale che si possono attuare con persone, gruppi e comunità. La formazione al primo anno, prevede anche insegnamenti giuridici che consentono di approfondire conoscenze specialistiche in ambito privatistico e pubblicistico che si completano con l'acquisizione di competenze interdisciplinari progredite, di tipo economico e storico-politico. Al secondo anno sono previste due specializzazioni curriculari. Ciascuna si basa su insegnamenti obbligatori e insegnamenti a scelta tra una rosa di attività proposte (oppure a scelta libera fruendo dell'intera offerta formativa del Corso di Studi). Lo studente interessato al Curriculum in Programmazione e gestione dei servizi sociali approfondirà conoscenze in area sociologica e psicologico sociale, che consentiranno di comprendere problematiche di coesione sociale delle comunità, approfondendo ulteriormente le principali teorie e i metodi della ricerca sociale per lo studio dei territori e l'impatto della globalizzazione sullo spazio urbano. Completerà la propria formazione con la trattazione di tematiche giuridico-costituzionali e argomenti di diritto amministrativo. Lo studente interessato al Curriculum dedicato all'Imprenditorialità sociale e al management del Terzo settore acquisirà, in ambito sociologico, gli strumenti teorici e metodologici per comprendere i processi di nascita, consolidamento e trasformazione del Terzo settore, esaminerà i principali approcci che, da ambiti disciplinari diversi, convergono su aspetti specifici tra cui quelli sociologici del lavoro, psicologico sociali delle organizzazioni, giuridici e giuslavoristici e di organizzazione aziendale del terzo settore e del non profit. Particolare rilevanza per gli obiettivi formativi assumeranno le esperienze teorico-pratiche dei laboratori pratici guidati e di uno specifico percorso di tirocinio da svolgere all'interno di realtà pubbliche o private. Con la tesi si conclude il percorso che (con l'esame di Stato), consente di inserirsi immediatamente all'interno del mercato del lavoro con il ruolo di assistente sociale specialista, richiesto da istituzioni ed organizzazioni pubbliche e in ruoli Dirigenziali da qualificate realtà, italiane ed estere, di Terzo settore e dell'impresa sociale del no-profit.
link utili
menu secondario
Cookie policy
Usiamo i cookie!
Utilizziamo cookie di prima e di terza parte per garantire la funzionalità del sito. I cookie di terze parti sono disattivati per default, salvo esplicito consenso da parte dell'utente (button 'Accetta tutti'). ATTENZIONE: la mancata abilitazione dei cookies di terze parti potrebbe non consentire la corretta esecuzione di alcune funzioni o causare altri problemi di funzionamento, come la mancata visualizzazione di contenuti.
Fammi scegliere
Accetta tutto
Accetta solo i necessari
Preferenze cookie
Usiamo i cookie!
Utilizziamo i cookie per consentire il funzionamento del sito e per migliorare la tua esperienza online. Puoi scegliere per ogni categoria se abilitarli o disabilitarli quando vuoi. Per maggiori dettagli relativi ai cookie ed altri dati sensibili, puoi leggere la
cookie policy
e la
privacy policy
integrale.
Cookie strettamente necessari
Cookie strettamente necessari
Questi cookie sono essenziali per il funzionamento del nostro sito. Senza questi cookie, il sito potrebbe non funzionare correttamente.
Cookie di performance e analytics
Cookie di performance e analytics
Questi cookie consentono al sito di ricordare le scelte che hai eseguito in precedenza
Nome
Dominio
Durata
Descrizione
^_ga
google.com
2 years
description ...
_gid
google.com
1 day
description ...
Istruzioni per i vari browser:
Istruzioni per i vari browser:
Safari
.
Nome
Dominio
Durata
Descrizione
s_.*
plu.mx
sessione
recupero grafico citazioni sociali da plumx
A_.*
core.ac.uk
7 giorni
recupero pubblicazioni consigliate per il pannello core-recommander
GS_.*
gstatic.com
richiesta http
visualizza grafico citazioni
CC_.*
creativecommons.org
richiesta http
visualizza licenza bitstream
Maggiori informazioni
Per qualsiasi domanda in relazione alle nostre policy sui cookie e sulle tue scelte, puoi visualizzare l'informativa completa a questo
url
.
Accetta tutti
Accetta solo i necessari
Salva impostazioni