Link: https://unipi.coursecatalogue.cineca.it/corsi/2024/10978

contenuto principale
[SSN-L] SCIENZE DEL SERVIZIO SOCIALE
Laurea
Info
Piani di studio
Informazioni generali
Durata
3 anni
Ordinamento
2015
stato
Aperto
Crediti
180 CFU
Lingua
Italiano
Classe di laurea
L-39 - Classe delle lauree in Servizio sociale
Accesso
Programmato (150 Posti)
Dipartimento
DIPARTIMENTO DI SCIENZE POLITICHE
Sito web
https://www.sp.unipi.it/it/didattica/corsi-di-laurea-triennale/scienze-del-servizio-sociale/
Verifica conoscenze richieste per l'accesso
No
Requisiti di accesso
Conoscenze richieste per l´accesso
Per l'accesso al corso di Laurea sono richieste conoscenze di cultura generale, lingua italiana, lingua inglese, competenze informatiche di base. Sono altresì richieste buone competenze logico-matematiche e un'adeguata capacità di comprensione, sintesi ed esposizione in forma scritta e orale di testi complessi. Per accertare il possesso di tali conoscenze è previsto obbligatoriamente un test di ingresso le cui modalità di svolgimento e verifica, anche con riferimento alle attività di recupero delle conoscenze richieste, sono rimandatate al Regolamento Didattico del Corso di studio dove sono indicati gli obblighi formativi aggiuntivi previsti nel caso in cui la verifica non sia positiva.
Modalità di ammissione
Per essere ammessi è necessario il possesso del Diploma di scuola media superiore di durata quinquennale o altro titolo di studio equipollente conseguito all'estero e riconosciuto idoneo, nonché Diploma di scuola media superiore di durata quadriennale e del relativo anno integrativo ovvero, ove non più attivo, del debito formativo assegnato.
Conoscenze richieste: buona conoscenza della lingua italiana, una preparazione culturale di tipo generale e ad ampio spettro disciplinare, buone competenze logico-matematiche e una adeguata capacità di comprensione, sintesi ed esposizione, in forma scritta e orale, di testi complessi.
Modalità di ammissione: è necessario superare un concorso che prevede la verifica delle conoscenze attraverso un test di valutazione erogato dal Consorzio Interuniversitario Sistemi Integrati per l'Accesso (CISIA), con tutte le modalità previste sul territorio nazionale. Si rinvia al bando di ammissione per la specifica del test adottato.
Formulazione della graduatoria di merito per l'ammissione al corso: la graduatoria di merito sarà determinata prevedendo un punteggio massimo di 60 punti così ripartiti:
•50 punti massimo in base all'esito del test TOLC, erogato dal consorzio interuniversitario CISIA ;
•10 punti massimo, per il voto di diploma.
Saranno inclusi nelle graduatorie i candidati che nella prova avranno conseguito un punteggio minimo pari a 16 (escluso il punteggio ottenuto nella sezione riguardante la lingua inglese). Il punteggio è dunque calcolato sommando il risultato ottenuto nel TOLC (escluso il punteggio ottenuto nella sezione riguardante la lingua inglese), al punteggio relativo al voto di maturità posseduto per il conseguimento del titolo, cui sarà assegnato un punteggio come segue:
10 punti per voto di maturità 100 e lode-100/60 e lode-60
8 punti per voto di maturità 95-99/57-59
6 punti per voto di maturità 90-94/54-56
4 punti per voto di maturità 80-89/48-53
2 punti per voto di maturità 70-79/42-47
0 punti per voto di maturità 60-69/36-41
Se l'esame di stato conclusivo della scuola secondaria di 2° grado: prevede l'attribuzione di un voto non espresso in centesimi lo stesso sarà convertito in centesimi sulla base del voto minimo e massimo; prevede l'attribuzione di un giudizio, lo stesso sarà convertito in centesimi sulla base del giudizio minimo e massimo; non prevede l'attribuzione di un voto o di un giudizio, il candidato dovrà inserire nella procedura on line di iscrizione al concorso la media delle valutazioni dell'ultimo anno di corso, che saranno poi convertite in centesimi. Per il calcolo della media dovranno essere considerate le sole materie valutate con un voto numerico. Saranno ammessi al cds i candidati collocati in posizione utile nella graduatoria, compilata sulla base del punteggio complessivo riportato.
In caso di parità di punteggio, prevarrà nell'ordine:
1. il punteggio ottenuto nel test;
2. l'età anagrafica della/del più giovane.
Sono previste distinte graduatorie di merito per cittadini comunitari e non comunitari legalmente soggiornanti in Italia, cittadini non comunitari non compresi nella legge n.189/2002, art. 26 e studenti cinesi Progetto Marco Polo, secondo i contingenti indicati annualmente. Gli idonei cittadini comunitari collocati in posizione utile in graduatoria potranno immatricolarsi al Corso di laurea fino alla copertura dei posti disponibili nei tempi e nei modi previsti dal bando.
Subentri: al termine della procedura di ammissione i posti che risulteranno vacanti saranno messi a disposi-zione degli altri candidati per il subentro secondo l'ordine della graduatoria. È prevista una sola procedura di subentro. I candidati non ammessi sono tenuti a seguire la pubblicazione dei subentri. Il mancato rispetto della procedura e del pagamento entro i termini indicati nei relativi avvisi equivale a rinuncia e i posti che risulteranno vacanti saranno messi a disposizione degli altri candidati secondo l'ordine della graduatoria.
Ripescaggio: al termine della procedura dei subentri i posti eventualmente vacanti saranno messi a disposizione degli altri candidati per il ripescaggio. L'avviso di ripescaggio sarà pubblicato nella pagina web del corso.
I candidati collocati utilmente in graduatoria e che non abbiano rinunciato alla propria posizione nella prima assegnazione e nei subentri che intendano concorrere per i posti vacanti devono presentare la “domanda di ripescaggio” entro il termine indicato nell'avviso. L'elenco degli ammessi, redatto in base all'ordine della graduatoria iniziale fra coloro che presentano do-manda di ripescaggio, sarà pubblicato sul sito web di Ateneo. La mancata presentazione della domanda di ripescaggio comporta la perdita definitiva del diritto a immatricolarsi.
Al momento della pubblicazione dell'elenco degli ammessi, inoltre, saranno resi noti i termini entro i quali i candidati ripescati dovranno perentoriamente immatricolarsi o, se già immatricolati, presentare domanda di ripescaggio. La mancata immatricolazione nelle scadenze previste a seguito di ripescaggio costituisce rinuncia. Qualora dovessero risultare ulteriori posti vacanti, saranno pubblicati ulteriori avvisi con subentri del ripescaggio. Gli scorrimenti procedono fino a esaurimento della graduatoria o dei posti disponibili. Precisazione sulla graduatoria degli studenti non comunitari non compresi nella legge n.189/2002, art. 26 e studenti cinesi Progetto Marco Polo, secondo i contingenti indicati annualmente. Qualora rimangano posti vacanti nella graduatoria dei cittadini di cui sopra, dopo che si è esaurito l'elenco degli idonei, questi posti non attribuiti possono essere utilizzati per ammettere eventuali idonei ancora presenti nella graduatoria dei cittadini comunitari.
Trasferimenti e passaggi di corso ad anni successivi al primo: per l'ammissione ad anni successivi al primo ci si attiene a una graduatoria di merito (che è distinta da quella per l'accesso al primo anno) Accertata la disponibilità di posti nella graduatoria di merito, comunque resa nota nel bando annuale di selezione, è possibile iscriversi al secondo o terzo anno di corso, in base al numero di crediti, alla media e all'età anagrafica. Chi intenda partecipare a tale selezione dovrà comunque soddisfare i seguenti requisiti di merito: a)per l'ammissione al secondo anno: aver conseguito almeno 30 CFU valevoli per il cds; b)per l'ammissione al terzo anno: aver conseguito almeno 90 CFU valevoli per il cds. A parità di crediti valevoli per il cds si terrà conto della media ponderata delle votazioni riportate in sede di esame e in caso di ulteriore parità, verrà considerata la minore età anagrafica. L'iscrizione avverrà fino al completamento dei posti disponibili.
Contatti
Presidente del Corso di Laurea
Antonio Aiello
Email:
antonio.aiello@unipi.it
Referente didattico
Guido Ferrini
Tel.
(+39) 050 2212406
Email:
guido.ferrini@unipi.it
Unità Didattica del Dipartimento di Scienze Politiche:
https://www.sp.unipi.it/it/didattica/segreteria-didattica
Orario di ricevimento:
Telefonico: (+39) 050 2212406/427/432 martedì e giovedì dalle ore 09.30 alle ore 11.00; Online: mercoledì dalle ore 11.00 sulla piattaforma Teams previa prenotazione :
didattica@sp.unipi.it
Valutazioni - Condizione occupazionale - Descrizione del corso
Valutazione studenti
Report dei risultati a.a. 23/24
Valutazione laureandi
Report Almalaurea
Condizione occupazionale
Report Almalaurea
Caratteristiche della prova finale
La prova finale consiste nella discussione, da parte del candidato e davanti ad una Commissione, di un elaborato scritto che avrà le seguenti caratteristiche:
sarà un approfondimento, con riferimento alla letteratura disciplinare, di contenuti specifici affrontati nell'ambito del percorso di studi, anche riferito a tematiche connesse all'esperienza di stage o di lavoro.
L'analisi dovrà essere fondata sull'applicazione di nozioni e metodi appresi in diversi ambiti di studio.
La valutazione della commissione riguarderà la coerenza dell'argomentazione, la correttezza formale e dell'apparato critico e l'adeguato inquadramento del tema.
Il Corso di Studio in breve
Il Corso di Laurea è a numero programmato. Per essere ammessi occorre superare un Concorso come specificato nelle 'modalità di ammissione' da consultare. Il numero programmato è introdotto con il principale obiettivo di garantire elevati standard di qualità dei tirocini didattici obbligatori da svolgere presso qualificate e selezionate strutture esterne all'Università, con cui viene stipulata un'apposita convenzione. Gli obiettivi formativi del Corso di laurea sono strettamente collegati con la dimensione dell'agire professionale che gli studenti maturano ed acquisiscono; in particolare, tali obiettivi sono focalizzati sull'acquisizione di specifiche competenze relative all'esercizio della professione di assistente sociale 'di base', attraverso la conoscenza e l'applicazione degli strumenti metodologici propri del professionista per cui, il livello di queste competenze, combinato con le conoscenze deontologiche e multidisciplinari, è orientato a comprendere il funzionamento delle istituzioni pubbliche in materia di politiche sociali e assistenza sociale all'interno dei servizi sociali e degli altri organismi in cui è sempre più richiesta la figura professionale dell'assistente sociale. Gli studenti avranno modo di riflettere, su basi culturali e scientifiche, su come comprendere i processi di cambiamento che investono i bisogni delle persone, dei gruppi e della società. A tal fine, il corso valorizza particolarmente le discipline professionalizzanti, distribuite sul percorso triennale in modo equilibrato, per una graduale maturazione delle conoscenze e competenze professionali. La formazione di base al primo e al secondo anno, prevede Insegnamenti professionalizzanti, di sociologia e metodologia sociale, di psicologia sociale, di diritto pubblico e privato e di principi costituzionali che presiedono all'esistenza del servizio sociale. Completano il quadro le discipline storico-politiche, economico-politiche, statistiche e demografiche. Il terzo anno è dedicato alla maturazione di competenze nelle aree di maggior peso nell'attività professionale. Il tirocinio viene sperimentato trasversalmente, dall'ingresso fino al terzo anno, dopo aver maturato le necessarie basi e competenze per introdursi in modo consapevole nei servizi sociali; una parte dei crediti formativi di tirocinio è maturato infatti già nel primo anno con la frequentazione di seminari strettamente professionalizzanti e, successivamente, tra il secondo e il terzo anno, si sperimenta l'esperienza del tirocinio professionalizzante in selezionate realtà di Enti ed Istituzioni del territorio convenzionate con l'Università. Il tirocinio costituisce un passaggio essenziale nella costruzione del profilo sul piano delle conoscenze della professione rispetto alla possibilità di mettere alla prova tali conoscenze in modo guidato (da un supervisore). Con la tesi di laurea, si conclude il percorso che, insieme a un esame di Stato, consente di inserirsi immediatamente all'interno del mercato del lavoro con il ruolo di assistente sociale 'di base', sempre più richiesto da Enti, Istituzioni ed organizzazioni pubbliche e, più recentemente, anche da qualificate realtà di Terzo settore, dell'impresa sociale e del no-profit.
link utili
menu secondario
Cookie policy
Usiamo i cookie!
Utilizziamo cookie di prima e di terza parte per garantire la funzionalità del sito. I cookie di terze parti sono disattivati per default, salvo esplicito consenso da parte dell'utente (button 'Accetta tutti'). ATTENZIONE: la mancata abilitazione dei cookies di terze parti potrebbe non consentire la corretta esecuzione di alcune funzioni o causare altri problemi di funzionamento, come la mancata visualizzazione di contenuti.
Fammi scegliere
Accetta tutto
Accetta solo i necessari
Preferenze cookie
Usiamo i cookie!
Utilizziamo i cookie per consentire il funzionamento del sito e per migliorare la tua esperienza online. Puoi scegliere per ogni categoria se abilitarli o disabilitarli quando vuoi. Per maggiori dettagli relativi ai cookie ed altri dati sensibili, puoi leggere la
cookie policy
e la
privacy policy
integrale.
Cookie strettamente necessari
Cookie strettamente necessari
Questi cookie sono essenziali per il funzionamento del nostro sito. Senza questi cookie, il sito potrebbe non funzionare correttamente.
Cookie di performance e analytics
Cookie di performance e analytics
Questi cookie consentono al sito di ricordare le scelte che hai eseguito in precedenza
Nome
Dominio
Durata
Descrizione
^_ga
google.com
2 years
description ...
_gid
google.com
1 day
description ...
Istruzioni per i vari browser:
Istruzioni per i vari browser:
Safari
.
Nome
Dominio
Durata
Descrizione
s_.*
plu.mx
sessione
recupero grafico citazioni sociali da plumx
A_.*
core.ac.uk
7 giorni
recupero pubblicazioni consigliate per il pannello core-recommander
GS_.*
gstatic.com
richiesta http
visualizza grafico citazioni
CC_.*
creativecommons.org
richiesta http
visualizza licenza bitstream
Maggiori informazioni
Per qualsiasi domanda in relazione alle nostre policy sui cookie e sulle tue scelte, puoi visualizzare l'informativa completa a questo
url
.
Accetta tutti
Accetta solo i necessari
Salva impostazioni