Link: https://unipi.coursecatalogue.cineca.it/corsi/2024/11429

contenuto principale
[FARM-LM5] FARMACIA
Laurea Magistrale Ciclo Unico 5 anni
Info
Piani di studio
Informazioni generali
Durata
5 anni
Ordinamento
2023
stato
Aperto
Crediti
300 CFU
Lingua
Italiano
Classe di laurea
LM-13. - Farmacia e farmacia industriale
Accesso
Programmato (100 Posti)
Dipartimento
DIPARTIMENTO DI FARMACIA
Sito web
http://www.farm.unipi.it/lauree-magistrali-ciclo-unico/farmacia/
Verifica conoscenze richieste per l'accesso
No
Requisiti di accesso
Conoscenze richieste per l´accesso
L'accesso al corso di studio è subordinato al possesso di diploma di scuola secondaria di secondo grado, anche acquisito all'estero e riconosciuto idoneo, che fornisce un adeguato livello di conoscenza delle scienze di base, di capacità di ragionamento logico e di comprensione del testo. E' richiesta inoltre una adeguata preparazione di base nelle discipline delle seguenti aree specifiche:
- Matematica
- Fisica
- Chimica
- Biologia
- Ragionamento logico
Le conoscenze richieste sono pubblicate nel Regolamento didattico del corso di studio e sono verificate mediante un apposito test di ammissione. Nei casi in cui venga registrata una carenza nelle suddette conoscenze preliminari saranno assegnati obblighi formativi aggiuntivi.
Modalità di ammissione
Il CdS è a numero programmato e gli studenti che intendono iscriversi devono sostenere il concorso di ammissione previsto dalla normativa vigente. Il numero totale di posti disponibili è di 100, di cui 5 riservati a studenti extracomunitari residenti all'estero. Requisiti di ammissione e modalità di verifica L'accesso è subordinato al possesso di diploma di scuola media superiore, anche acquisito all'estero e riconosciuto idoneo. È richiesta una adeguata preparazione di base nelle seguenti discipline: Matematica - Fisica - Chimica - Biologia - Logica. Le conoscenze richieste (pubblicate alla pagina http://www.cisiaonline.it/tematic_area_pharm/il-test5/pagina-di-test/) sono verificate mediante un apposito test di ammissione. Nei casi in cui venga registrata una carenza nelle suddette conoscenze preliminari (Matematica, Fisica, Chimica e Biologia) saranno assegnati obblighi formativi aggiuntivi. Modalità di valutazione dei candidati: Gli studenti che intendono partecipare alla selezione per titoli per accedere al CdL dovranno aver sostenuto il TOLC-F erogato dal Consorzio CISIA in una delle sedi autorizzate, nei periodi stabiliti secondo le modalità e il calendario riportato al sito http://www.cisiaonline.it/area-tematica-tolc-cisia/home-tolc-generale/. Il TOLC-F è un test individuale, erogato via web, diverso da candidato a candidato, ed è composto da quesiti selezionati automaticamente e casualmente da un software del CISIA. I quesiti sono selezionati da una banca dati pubblica accessibile tramite i test di allenamento CISIA (http://www.cisiaonline.it/area-tematica-tolc-farmacia/home-tolc-f/). I TOLC-F saranno erogati, nelle varie sedi che aderiscono. Le modalità di accesso al test sono reperibili sul seguente sito (https://tolc.cisiaonline.it/calendario.php?tolc=farmacia) Prova concorsuale e definizione della graduatoria: La prova consisterà di un test di 50 quesiti complessivi di cui 7 di Matematica, 7 di Fisica, 15 di Biologia, 15 di Chimica e 6 di Logica. I candidati interessati ad essere inseriti nella graduatoria di merito dovranno presentare domanda entro la data stabilita dal bando pubblicato dall'Ateneo. In caso di sostenimento di più prove del TOLC-F, sarà presa in considerazione la prova con punteggio più elevato. I candidati saranno inseriti nella graduatoria, in ordine decrescente di punteggio ottenuto. In caso di ulteriore parità di voti, prevale, nell'ordine: 1) il candidato con punteggio maggiore nella soluzione, rispettivamente, dei quesiti relativi a: a) chimica b) matematica c) biologia d) fisica 2) il candidato anagraficamente più giovane. Saranno dichiarati vincitori coloro che si sono collocati in posizione utile in riferimento al relativo numero di posti disponibili. Dal momento che la prova sarà svolta in comune con il corso di laurea in Chimica e Tecnologia Farmaceutiche, i candidati esprimeranno una preferenza prioritaria per uno dei due corsi. Per procedere con l'assegnazione dei posti, i vincitori saranno depennati dalla graduatoria del corso per il quale avevano espresso minore grado di preferenza. La prova di conoscenza della lingua inglese resta facoltativa per il candidato e verrà proposta alla fine delle altre materie.
Debiti formativi
Nel caso in cui lo studente abbia conseguito nella prova un punteggio inferiore ai limiti stabiliti (<7 per Chimica, <7 per Biologia, <3 per Matematica, <3 per Fisica), vengono attribuiti Obblighi Formativi Aggiuntivi (OFA). Un supporto allo studente con OFA sarà fornito attraverso materiale didattico aggiuntivo concordato con i docenti delle materie di base del primo anno oppure attraverso specifici tutorati, inseriti all'interno dell'orario delle lezioni del primo semestre del I anno di corso, per ciascuna materia di base. In entrambi i
casi saranno effettuati dei test di recupero degli OFA da novembre fino a settembre dell'anno successivo per permettere agli studenti l'eliminazione del debito. La frequenza agli eventuali corsi di tutorato sarà obbligatoria per gli studenti che possiedono gli OFA, con le deroghe previste dal Regolamento per studenti lavoratori/genitori approvato dal Dipartimento di Farmacia. Gli studenti che non hanno superato i test di recupero degli OFA assegnati non potranno sostenere gli esami del secondo anno e successivi.
Contatti
Presidente del Corso di Laurea
Vincenzo Calderone
Email:
vincenzo.calderone@unipi.it
Referente didattico
Sandro Bernacchi
Tel.
(+39) 050 2219504
Email:
sandro.bernacchi@unipi.it
Unità Didattica del Dipartimento di Farmacia:
https://www.farm.unipi.it/didattica
Orario di ricevimento:
Sulla piattaforma teams, il martedì dalle ore 10.00 alle ore 12.00 e il giovedì dalle ore 14.30 alle ore 16.30, previo appuntamento via e-mail :
sandro.bernacchi@unipi.it
Valutazioni - Condizione occupazionale - Descrizione del corso
Valutazione studenti
Report dei risultati a.a. 23/24
Valutazione laureandi
Report Almalaurea
Condizione occupazionale
Report Almalaurea
Caratteristiche della prova finale
La prova finale per il conseguimento della Laurea in Farmacia consiste nella discussione di un elaborato scritto relativo alla attività sperimentale svolta dallo studente durante il periodo di tesi e riconducibile sia all'intera sequenza del complesso processo multidisciplinare che, partendo dalla progettazione, porta alla produzione, formulazione e controllo del farmaco e dei prodotti per la salute, sia ad attività anche multidisciplinari a tutela della salute. La prova finale comprende, ai sensi della normativa vigente, lo svolgimento di una prova pratica valutativa delle competenze professionali acquisite con il tirocinio interno al Corso di Studio, volta ad accertare il livello di preparazione tecnica del candidato per l'abilitazione all'esercizio della professione. Il Regolamento Didattico del Corso di Studio determina le modalità di esecuzione della prova finale e i criteri per la definizione del voto di laurea. Il voto di laurea è espresso in cento-decimi con eventuale lode, e tiene conto dell'esito della prova finale, del percorso complessivo dello studente, della preparazione e maturità scientifica raggiunte.
Il Corso di Studio in breve
Negli ultimi decenni, le esigenze dei sistemi sanitari e il progressivo adattamento di questi ai cambiamenti demografici della società hanno portato ad un progressivo cambiamento nei ruoli e nelle competenze delle figure professionali sanitarie. In quest'ottica, il laureato in Farmacia si sta configurando sempre di più come figura fondamentale di raccordo fra paziente, medico e strutture della sanità pubblica, occupandosi non più esclusivamente della dispensazione del farmaco, ma anche fornendo al paziente le indicazioni essenziali per la corretta utilizzazione dei farmaci, dando una corretta e comprensibile informazione scientifica su aspetti rilevanti per la salute, contribuendo a garantire l'adeguata aderenza alle terapie croniche, collaborando al monitoraggio della terapia in ambito territoriale e ospedaliero, e quindi portando di fatto un significativo contributo all'efficacia degli interventi terapeutici.
Il corso di studi ha quindi come obiettivo il conseguimento di una avanzata preparazione scientifica in tutti gli aspetti del farmaco: da quelli chimici e tecnologici, alle basi biologiche, biochimiche e molecolari della sua azione, fino agli aspetti cruciali del suo uso terapeutico, e agli aspetti normativi che ne regolano l'utilizzo.
Il laureato in Farmacia dovrà pertanto possedere una solida conoscenza dei medicinali e dei prodotti della salute, delle sostanze usate per la loro fabbricazione, della tecnologia farmaceutica e del controllo chimico-fisico, chimico, biologico e microbiologico, delle basi farmacologiche della loro azione, degli effetti terapeutici e tossici, e degli aspetti normativi in materia di esercizio delle attività farmaceutiche. Dovrà inoltre valutare criticamente i dati scientifici su medicinali e loro impiego, in modo da mantenere un costante ed adeguato aggiornamento professionale e fornire informazioni appropriate al paziente. Gli obiettivi formativi mirano a fornire le conoscenze multidisciplinari fondamentali per la comprensione dell'attività del farmaco: caratteristiche chimiche e chimico-fisiche, aspetti molecolari e fondamenti biologici della sua azione, e infine le azioni prodotte a livello molecolare, cellulare e sistemico fino ad arrivare agli effetti sulla popolazione. Gli obiettivi formativi inoltre forniscono solide basi chimico-farmaceutiche, tecnologiche e legislative per le attività di preparazione e controllo dei medicamenti, nel rispetto delle normative dell'OMS e delle direttive nazionali ed europee.
Inoltre, il corso di studio prevede l'acquisizione di opportune basi di farmacoeconomia e farmacoutilizzazione, fondamentali per l'interazione con le più moderne e pressanti esigenze del sistema sanitario. Vengono infine impartite conoscenze utili all'esercizio della professione nell'ambito del Servizio Sanitario Nazionale, anche attraverso una corretta capacità di interazione con altre figure sanitarie.
Le conoscenze acquisite costituiscono una solida base per prospettive professionali in ambiti anche non necessariamente confinati al servizio farmaceutico, che si estendono anche a possibili sbocchi in strutture amministrative (AIFA, Regioni, ecc.) e in ruoli tecnico-scientifici presso enti pubblici o privati.
Il corso di laurea in Farmacia è a numero programmato e prevede la disponibilità di ingresso a 100 studenti.
La durata del corso di laurea magistrale è di cinque anni (ciclo unico), articolati in dieci semestri, in cui sono impartiti insegnamenti teorici e pratici, con esercitazioni individuali in laboratorio.
Il percorso didattico prevede l'acquisizione di 300 crediti formativi universitari (CFU), distribuiti in 60 CFU per ciascun anno di corso. Il percorso prevede inoltre l'acquisizione di 12 CFU con la frequenza di corsi a scelta.
Al fine di strutturare al meglio queste competenze, diversi corsi a scelta sono stati raggruppati e organizzati in modo coerente in indirizzi che consentono allo studente di orientare la parte finale del percorso formativo verso l'acquisizione di specifiche competenze in ambiti altamente professionalizzanti, molto prossimi ai ruoli che i futuri laureati occuperanno nel mondo del lavoro. In particolare, gli indirizzi attivi sono:
- Clinico Terapeutico
- Sperimentale
- Tecnologico Cosmetico Biofarmaceutico
- Fitoterapico Nutraceutico
- Economico Aziendale
https://www.farm.unipi.it/lauree-magistrali-ciclo-unico/farmacia/corsi-a-scelta/
Durante il percorso di studi lo studente inoltre svolge 900 ore di tirocinio professionale (pari a 30 CFU) da svolgersi presso farmacie aperte al pubblico e/o parzialmente presso farmacie ospedaliere, che consente il completamento della formazione che porta alla laurea abilitante all'esercizio della professione di farmacista. Il corso di studio si conclude con lo svolgimento della prova finale (tesi di laurea) che dovrà essere elaborata in un tempo di 375 ore, equivalenti a 15 CFU.
Le attività didattiche (lezioni, laboratori etc.) prevedono obbligo di frequenza, ma sono concesse particolari agevolazioni agli studenti lavoratori.
link utili
menu secondario
Cookie policy
Usiamo i cookie!
Utilizziamo cookie di prima e di terza parte per garantire la funzionalità del sito. I cookie di terze parti sono disattivati per default, salvo esplicito consenso da parte dell'utente (button 'Accetta tutti'). ATTENZIONE: la mancata abilitazione dei cookies di terze parti potrebbe non consentire la corretta esecuzione di alcune funzioni o causare altri problemi di funzionamento, come la mancata visualizzazione di contenuti.
Fammi scegliere
Accetta tutto
Accetta solo i necessari
Preferenze cookie
Usiamo i cookie!
Utilizziamo i cookie per consentire il funzionamento del sito e per migliorare la tua esperienza online. Puoi scegliere per ogni categoria se abilitarli o disabilitarli quando vuoi. Per maggiori dettagli relativi ai cookie ed altri dati sensibili, puoi leggere la
cookie policy
e la
privacy policy
integrale.
Cookie strettamente necessari
Cookie strettamente necessari
Questi cookie sono essenziali per il funzionamento del nostro sito. Senza questi cookie, il sito potrebbe non funzionare correttamente.
Cookie di performance e analytics
Cookie di performance e analytics
Questi cookie consentono al sito di ricordare le scelte che hai eseguito in precedenza
Nome
Dominio
Durata
Descrizione
^_ga
google.com
2 years
description ...
_gid
google.com
1 day
description ...
Istruzioni per i vari browser:
Istruzioni per i vari browser:
Safari
.
Nome
Dominio
Durata
Descrizione
s_.*
plu.mx
sessione
recupero grafico citazioni sociali da plumx
A_.*
core.ac.uk
7 giorni
recupero pubblicazioni consigliate per il pannello core-recommander
GS_.*
gstatic.com
richiesta http
visualizza grafico citazioni
CC_.*
creativecommons.org
richiesta http
visualizza licenza bitstream
Maggiori informazioni
Per qualsiasi domanda in relazione alle nostre policy sui cookie e sulle tue scelte, puoi visualizzare l'informativa completa a questo
url
.
Accetta tutti
Accetta solo i necessari
Salva impostazioni